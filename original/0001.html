
<!-- saved from url=(0036)http://www.my285.com/gdwx/zyz/00.htm -->
<html><head><meta http-equiv="Content-Type" content="text/html; charset=GBK">

<title>脂砚斋重评石头记 甲戌本凡例 _ 梦远书城</title>

<style><!--
a {text-decoration:none}
a:hover {color: blue;text-decoration:underline}
-->

</style>

</head>

<body bgcolor="#D5D5D5" topmargin="0" leftmargin="0" marginwidth="0" marginheight="0" rightmargin="0" link="#009191" vlink="#009191">

<center></center>

<center>
		<table border="0" cellspacing="1" width="80%" style="font-size: 12pt; font-family: 宋体; line-height:150%">
			<tbody><tr>
				<td style="font-size: 10.5pt">
	
				<a href="http://www.my285.com/">梦远书城</a> &gt; <a href="http://www.my285.com/gdwx/index.htm">古典文学</a> &gt; <a href="http://www.my285.com/gdwx/hlm/index.htm">程高版红楼梦</a> &gt;</td>
			</tr>
			<tr>
				<td height="50" style="font-size: 15pt; font-family: 黑体; letter-spacing:1" align="center">
				甲戌本凡例</td>
			</tr>
			<tr>
				<td align="center">
<hr color="#FFFFFF">
<br><font style="font-size: 23pt" face="楷体_GB2312" color="#FF5555"><a href="0001a.html">白话意思</a></font><br>
</td>
</tr>
<tr>
<td>
<br>
　　《红楼梦》旨意。<br>
<br>
　　是书题名极多，《红楼梦》是总其全部之名也。又曰《风月宝鉴》，是戒妄动风月之情。又曰《石头记》，是自譬石头所记之事也。此三名则书中曾已点睛矣。如宝玉做梦，梦中有曲名曰《红楼梦》十二支，此则《红楼梦》之点睛。又如贾瑞病，跛道人持一镜来，上面即錾“风月宝鉴”四字，此则《风月宝鉴》之点睛。又如道人亲见石上大书一篇故事，则系石头所记之往来，此则《石头记》之点睛处。然此书又名曰《金陵十二钗》，审其名则必系金陵十二女子也。然通部细搜检去，上中下女子岂止十二人哉？若云其中自有十二个，则又未尝指明白系某某，及至“红楼梦”一回中亦曾翻出金陵十二钗之簿籍，又有十二支曲可考。<br>
<br>
　　书中凡写长安，在文人笔墨之间则从古之称，凡愚夫妇儿女子家常口角则曰“中京”，是不欲着迹于方向也。盖天子之邦，亦当以中为尊，特避其“东南西北”四字样也。<br>
<br>
　　此书只是着意于闺中，故叙闺中之事切，略涉于外事者则简，不得谓其不均也。<br>
<br>
　　此书不敢干涉朝廷，凡有不得不用朝政者只略用一笔带出，盖实不敢以写儿女之笔墨唐突朝廷之上也。又不得谓其不备。<br>
<br>
　　此书开卷第一回也，作者自云：“因曾历过一番梦幻之后，故将真事隐去，而借“通灵”说此《石头记》一书也，故曰’甄士隐梦幻识通灵’。”但书中所记何事，又因何而撰是书哉？自己又云：“今风尘碌碌，一事无成，忽念及当日所有之女子，一一细推了去，觉其行止见识，皆出于我之上。何堂堂之须眉，诚不若彼一干裙钗？实愧则有余、悔则无益之大无可奈何之日也。当此时则自欲将已往所赖上赖天恩、下承祖德，锦衣纨绔之时、饫甘餍美之日，背父母教育之恩、负师兄规训之德，已至今日一事无成、半生潦倒之罪，编述一记，以告普天下人。虽我之罪固不能免，然闺阁中本自历历有人，万不可因我不肖自护己短，则一并使其泯灭也。虽今日之茅椽蓬牖，瓦灶绳床，并不足妨我襟怀。况那风晨月夕，阶柳庭花，更觉得润人笔墨。我虽不学无文，又何妨用假语村言，敷演出一段故事来，亦可使闺阁昭传，复可破一时之闷，醒同人之目，不亦宜乎？亦故曰“贾雨村”云云。更于篇中间用“梦”“幻”等字，却是此书本旨，兼寓提醒阅者之意。故曰’风尘怀闺秀’乃是第一回题纲正义也。虽一时有涉于世态，然亦不得不叙者，但非其本旨耳，阅者切记之。诗曰：<br>

<br>
　　浮生着甚苦奔忙，盛席华筵终散场。<br>
<br>
　　悲喜千般同幻渺，古今一梦尽荒唐。<br>
<br>
　　谩言红袖啼痕重，更有情痴抱恨长。<br>
<br>
　　字字看来皆是血，十年辛苦不寻常。<br>
<br>

</td></tr>
			<tr>
				<td>
				<hr color="#FFFFFF"></td>
			</tr>
			<tr>
				<td align="center"><a href="00001.html">上一页</a>&nbsp;<a href="index.htm">回目录</a>&nbsp;<a href="001.htm">下一页</a>&nbsp;</td>
			</tr>
		</tbody></table>
		</center>



<center><div align="center">
	<table border="0" width="760" cellspacing="0" cellpadding="0" height="10">
		<tbody><tr>
			<td align="center"></td>
		</tr>
	</tbody></table>
</div>

</center>
<div style="display:&quot;none&quot;"></div>




</body></html>
