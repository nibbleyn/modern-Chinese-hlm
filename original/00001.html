
<!-- saved from url=(0035) index.htm -->
<html><head><meta http-equiv="Content-Type" content="text/html; charset=GBK">

<title>脂砚斋重评石头记 戚蓼生序 _ 梦远书城</title>

<style><!--
a {text-decoration:none}
a:hover {color: blue;text-decoration:underline}
-->

</style>

</head>

<body bgcolor="#D5D5D5" topmargin="0" leftmargin="0" marginwidth="0" marginheight="0" rightmargin="0" link="#009191" vlink="#009191">

<center>
		<table border="0" cellspacing="1" width="80%" style="font-size: 12pt; font-family: 宋体; line-height:150%">
			<tbody><tr>
				<td style="font-size: 10.5pt">
	
				<a href="http://www.my285.com/">梦远书城</a> &gt; <a href="http://www.my285.com/gdwx/index.htm">古典文学</a> &gt; <a href="http://www.my285.com/gdwx/hlm/index.htm">程高版红楼梦</a> &gt;</td>
			</tr>
			<tr>
				<td align="center"><b><font style="font-size: 23pt" face="楷体_GB2312" color="#FF5555">戚蓼生序</font></b></td>
			</tr>
			<tr>
				<td align="center">
<hr color="#FFFFFF">
</td>
</tr>
<tr>
<td>
<br>
　　吾闻绛树两歌，一声在喉，一声在鼻；黄华二牍，左腕能楷，右腕能草。神乎技也，吾未之见也。今则两歌而不分乎喉鼻，二牍而无区乎左右，一声也而两歌，一手也而二牍，此万万不能有之事，不可得之奇，而竟得之《石头记》一书。嘻！异矣。<br>
　　<br>
　　夫敷华掞藻、立意遣词无一落前人窠臼，此固有目共赏，姑不具论；第观其蕴于心而抒于手也，注彼而写此，目送而手挥，似谲而正，似则而淫，如春秋之有微词、史家之多曲笔。<br>
　　<br>
　　试一一读而绎之：写闺房则极其雍肃也，而艳冶已满纸矣；状阀阅则极其丰整也，而式微已盈睫矣；写宝玉之淫而痴也，而多情善悟，不减历下琅琊；写黛玉之妒而尖也，而笃爱深怜，不啻桑娥石女。他如摹绘玉钗金屋，刻画芗泽罗襦，靡靡焉几令读者心荡神怡矣，而欲求其一字一句之粗鄙猥亵，不可得也。盖声止一声，手只一手，而淫佚贞静，悲戚欢愉，不啻双管之齐下也。噫！异矣。<br>
　　<br>
　　其殆稗官野史中之盲左、腐迁乎？然吾谓作者有两意，读者当具一心。譬之绘事，石有三面，佳处不过一峰；路看两蹊，幽处不逾一树。必得是意，以读是书，乃能得作者微旨。如捉水月，只挹清辉；如雨天花，但闻香气，庶得此书弦外音乎？<br>
　　<br>
　　乃或者以未窥全豹为恨，不知盛衰本是回环，万缘无非幻泡，作者慧眼婆心，正不必再作转语，而千万领悟，便具无数慈航矣。彼沾沾焉刻楮叶以求之者，其与开卷而寤者几希！<br>

<br>
</td></tr>
			<tr>
				<td>
				<hr color="#FFFFFF"></td>
			</tr>
			<tr>
				<td align="center">&nbsp;<a href="index.htm">回目录</a>&nbsp;<a href="0001.html">甲戌本凡例</a>&nbsp;</td>
			</tr>
		</tbody></table>
		</center>



<center><div align="center">
	<table border="0" width="760" cellspacing="0" cellpadding="0" height="10">
		<tbody><tr>
			<td align="center"></td>
		</tr>
	</tbody></table>
</div>
<table border="0" cellspacing="0" cellpadding="0">
	<tbody></tbody></table>
</center>




<span style="margin: 0px auto; border: 2px dotted rgb(255, 165, 0); position: absolute; z-index: 2147483647; visibility: hidden; left: 733px; width: 0px; top: 156px; height: 0px;"></span><span style="z-index: 2147483647; position: absolute; visibility: hidden; left: 718px; width: 50px; top: 141px; height: 20px; font-size: 10px; color: black;"></span></body></html>
